gosea lagun,
laguna

SEGAPOTO KOLEKTIBD A



Gosea lagun, lagu

Segapoto Kolektiboa



Lege gordailua
Deposito legal
Depot legal




ataramine

EUSKAL ERREPRESAL IATU POLITIKGEN
LITERATURA KOADERNOAK



SEGAPOTO KOLEKTIBOA

gosea

lagun,

laguna



Aurkibidea:



• Gosea dokumentu 9

• Goseak jota, lagun 1 1

• Badator 17

• Larrun, oinez eta bare 21

• Aizkorri, oinazez era halere 40

• Hiru Erregeko, hatsankez...eta lore 57

• Epilogoa 74

•Oharrak 78



Gosea dokumentu



1996. urtearen hasieran, euskal preso politikoen
Kolektiboak, "Euskal Presoak Euskal Herrira" leloa ardatz
zuen borroka fase berriari ekin zion. Harrezkero makina
bat itxialdi, gose greba eta abar egin dira frantziar zein
espainiar estatuetako kartzeletan, denboran luzatuz doan
ibilbidea marraztuz.

Oraindik gaur bere horretan diraute borrokaren
ardatz, premia eta helburuek; sakabanaketa eta deserri-
ratze hiltzailearen kontrako borrokak Herri osoaren ahale-
gina eskatzen du eta, beraz, gugana zuzentzen den gezi ^
bilakatzen da.

Urte hauetako guztietako pasartetxo bat duzue
honako "Gosea lagun, laguna" hau, non euskal militante
preso talde baten txandakako gose greba bateko bizipenak
islatzen diren. Behin gosearen irrikari iskin eginda, litera-
tura egin nahi izateari ekin zioten militanteek eta doku-
mentu hau da helarazi diguten emaitza. ataramine.



Goseak jota, Lagun



Bi euskal preso politikok urte luzeetan buruturiko
hamaika gose greba horietako batean, -seguruen, ez
besteak baino luzeagoa ezta laburragoa ere- propio
idatzitako egunkarietatik ateratako hausnarketak eta
burutazio zenbaitek osatu dute lantxo hau. Gose greba
eta kartzela, beraz. Nola uztartu bi kontzeptu zakar
horiek? Nola egin daiteke gose grebarik bizi baldintzak
jada hain eskasak diren gune batean? Egoera jadanik
urria eta halamoduzkoa larriagotu baino egingo ez
duen borroka izango al da? Galdera hauei egoera "nor-
maletik"erantzuteko zailtasuna oso ongi islatzen du
kartzelari batek presoetako batekin izandako (eta tes-
tuan agertzen den) elkarrizketa zinez kafkianoan: "La
verdad no os entiendo. Es una postura dura, pero alfinal
para nada ". Kartzelariaren deklarazio honek ulertezin-



tasuna eta inpotentzia biltzen ditu. Dudarik gabe, gose
grebak nahasmendua sortzen du kartzela osoan.
Horren adibide ona da greban dagoen preso goseti
baina zorrotzak kartzelako bozgorailutik igorri duten
mezuari somatu dion sintoma ukaezina: familiarekiko
lotura Alacant-en ez duten presoei eskaria berehala egi-
teko eskatzen zaie, haien herrietara eramanak izan dai-
tezen. Ezinbestekoa da, noski, bigarren graduan egotea.
Gauza jakina da euskal preso gehienak ez daudela biga-
rren graduan. Beraz, grebalariei bidalitako zeharmezua,
sibilinoa, maltzurraren aurrean gaude, honakoa esan
nahi baitu: "Sistemak funtzionatzen du, sistema ona da.
Zuek ere, errebelde aluok, zintzoak izan eta begira nola
lortzen diren gauzak, gose grebarik egin gabe. "

Hasierako galderen harira itzulita, kontua da
egiazko gatazka zein den argitzea. Borroka, nire ustez,
boterearen eta kartzelarien aurka independentzia lor-
fs tzean datza. Presoarentzat arazoa hauxe da: nola lortu
autonomia propioa, duintasuna eta independentzia,
hain justu amore emateko, gizatasuna desagerarazteko,
eta sumiso bilakatzeko pentsatuta eta eginda dagoen
ingurune batean? Inguru horretan borroka bat aurrera
eramatea pentsatuta duten pertsonek ongi baino
hobeto pentsatu behar dute zein bideri ekin. Desobe-
dientzia zuzenak presoaren beraren suntsipena ekar
dezake: jipoitze etengabeak edo isolamendu ziegatan
denboraldi luzeak ematea. Ondorioz, presoak bere
duintasun minimoa defenditzeko, historikoki, bere



buruaren kontrako biolentzia erabili izan du: autole-
sioak (ospitalera eramana izateko), eta gose grebak.
Horien bitartez presoak bere buruarekiko nolabaiteko
boterea erabiltzen du, bere existentzia-baldintzen gai-
nean erabaki egiten du, eta horrela, zeharka, instituzio
errepresiboa eta kartzelariak deskontrolatu egiten ditu.
Errutinak eta arauak apurtzen ditu. Kartzela-sistema
ustez ahalguztidunak bere ahalmenaren parte bat gal-
tzen du. Presoaren gaineko agintea ez da jada horren
absolutua.

Presoak, era horretara, bere askatasuna berreskurat-
zen duelako inpresioa du, berriro bere ekintzen jabe
delako sentsazioa du, eta hori oso ingurune murriztai-
lean gertatuz, ia miraria da. Sufrimendu fisikoa izaki,
paradoxikoki, ongi sentiarazten du. Gizakia ez da soilik
ogiz elikatzen esaera zaharra, hemen ogirik gabe elika-
tzen da bilakatu da, epe baterako sikieran. Presoak bere
gorputzari tortsio modukoa egingo dio espiritua libra-
tzekotan. Eta hori eginez, nolabaiteko agintea lortzen
du kartzelako esparru itogarrian. Presoak bere bizitza
eta patua menperatzen dituela sentitzen du, eta kartze-
lariak, aiko-maiko, ez daki zer egin, ezin ditu erabili
une horretara iritsi arte erabiltzen zituen araudi eta
erreglamendua. Noraezean, hauxe diotso presoari:
"Pero coma algo, hombre ".

Gose greba baten iraupena nahi adina luza daiteke,
bakoitzean jokoan dagoena kontuan izanda. Jokatzen



dena presoaren izaera politikoa baldin bada, heriotza-
raino eraman daiteke, Bobby Sands-ek edo GRAPO-
koek egin zuten bezalaxe. Beste adibide batean, berriz,
presoa estraditatua eta, beraz, torturatua izango
denean, gose grebaren izaera urgentziazkoa da. Protesta
egiteko balio du eta aldi berean grebak eragindako ahu-
lezia fisikoa bilatzen da, horrek torturatzailearen auke-
rak mugatuko dituelako konfiantzaz.

Funtsean beti da arauak indarrez inposatzen saia-
tzen den autoritate baten kontrako erresistentzia bat,
intsumisio bat. Eta subjektiboki ikusita, presoaren
eskariek presoak bere burua subjektu politikotzat baitu,
horren errekonozimendua eta errespetua bilatzen
dituzte. Hortaz, liburuan medikuak presoari greba hau
" ' erregimentala ala judiziala" den galdetzen dionean
formularioan dagokion laukitxoa betetzeko, nahi
duena jar dezakeela diotso presoak, ez du axolarik.
Preso politikoarentzat greba guztiak politikoak dira.
Hipotesiei jarraikiz, gerta zitekeen bestalde, presoa
"urrezko kaiolan" egotea eta hala ere, gose grebari
ekitea beste batzuekiko elkartasunagatik edo arazo poli-
tiko orokorrengatik, Nelson Mandelari gertatu zitzaion
bezalaxe. Edozein kasutan gose grebak armagabe uzten
du instituzio kartzelarioa. Horregatik, liburuan esaten
den legez, egia da "gose grebak kostu handiko ahalegi-
nak" direla, baina are egiagoa da "borroka egiteak beti
dakartza ondorio onuragarriak, gosegreba 'galduetan ' 'ere
bai". antton azkargorta



Gosea lagun, laguna



Badator



Ba dator, sumatzen da giroan eta lagunen elkarrizkete-
tan. Badator gosearen lekukoa, Euskal Preso Politikoen
Kolektiboaren oihua, indarra eta kemena, azken hilabete
luze hauetan ehunka boluntarioek aurrera eraman dutena,
Euskal Herrian makina bat herritarrek jarraitu egin duten
ekinbidea eta, azken batez, PRESOAK EUSKAL HE-
RRIRA zeregin zehatzaren inguruan, herri bat hunkitu,
eragin eta zutitzeko bidean ipini duen ekimenak.



Gutxi falta da gure txandarako, egun bat besterik ez.
"Eutsi lagunok, hemen gaude eta zuen lekukoa hartzeko.
Ohore zuei zuen sufrikario latzarengatik, guregan barne-
indar bilakatu dena zuek erakutsitako duintasun eta harro-
tasun berberaz geu ere aritzeko ondoko egunotan".

Gose grebarako nor bere burua prestatzen genbiltzala
eguneroko bat idaztea erabaki dugu. Batek ideia bota zuen
oo eta beste batek segituan apuntatu ere. Horrela erabaki
genuen bisitarien mintzalekuetatik bakoitza bere modu-
lura gentozenean igande eguerdi batez. A ze trikitilari
parea! Lan polita gerta zitekeen gose greba eramangarria-
goa egiteko eta, idazlanaren formari dagokionez, arazo
handirik gabe uztartu genitzakeen bion idazketak, kartze-
laren modulu ezberdinetan bageunden ere. Erabili beha-
rreko euskarari buruz zera esan, euskalkiei zegokienez,
ahalik eta askatasun gehienez aritzea deliberatu dugu, abe-
rasgarri eta kartzelan ematen den hizkuntza-errealitatea-
ren benetako islara delakoan.



Beraz, bi ahotsez edo bi doinu ezberdineko balada
duzue honako lerroak, azkenerako lan kolektibo, edo
kolektibo lana, batek daki, bilakatu dena. Amestutako
herri baten magalean izendatu gabe doazen lagun askoren
gomutaz eta Euskal Herri bizi eta solidarioaren laguntzaz
izkiriatutako lerroak dituzue honako hauek.

Idazleok boluntarioak gara, baina ez bakarrak. Azken
hilabete hauetan luzatu den grebaren azken txanda hone-
tan frantses zein espainiar zenbait espetxetan 120 bat
lagunek hartuko dugu parte. Denon artean Euskal
Herriko kale eta plaza, baserri eta kai, mendi eta lautadak
pizteko asmoz edo, hori bakarrik bada ere, ongarriz bete-
tzeko, zeren eta geure saioak, zalantzarik gabe, bere bidea
egingo baitu.

1997 -eko Apirila, Alacant-eko espetxean.
"Segapoto " Kolektiboak



Larrun,
oinez eta bare



Gose grebaren lehendabiziko eguna. Apirilak 5




"Apirilak bost dizkik eta ezin diat esan bost ajola zaite-
nikan. Gose grebaren hasieran gaudek, etxekiat zenbatga-
rrena dan honuzkero.

Doinua: "Diostesalbe. "

Gose grebaren testigua hartuz
goaz aurrera begira
fatxen aurrean oihuka euskal
presoak Euskal Herrira.



Eta ezertan segitu baino lehenago, hemen dijuaztik
Iruneako gose grebalariei 1 paratutako bertso batzuk.
Beren eskaintza txapela eraztekoa izandu huken eta
ddi-dda batean sortu zitzaizkidan, kasikan esan dezaket
bere gixa erten zitzaizkidala.

Doinua: "Juana Bixenta Olabe "

1 Otsailaren hamasei hortan

gose greba latz bat da hastekotan.
Zotzi lagun dira guztira hor
azkeneraino eusteko gogor
zeren neurrira?

Herri honen muga zahar-berrira:
euskal presoak Euskal Herrira.

2 Irunan dute non egotea
euskal Hiriburu zahar maitea.
Beren eskaintza zabalduz doa
mendiriz-mendi bere hegoa
noraino ote?

Gartzel guztitara heldu arte
presoek behintzat hala diote.

3 Hauen oihua gartzelatara
baita ere sei Euskal Herritara.
Ez dute bozgoragaillurikan
ez Irunan ez eta Gernikan
Ixolaturik!



Etsaiak nahi ditu ixildurik
horrela dauzka: setiaturik.

4 Baina kemena eta arrazoiak
zortziongan jotzen dituzte goiak.
Bizirik da euskal txalaparta
zabalduz bere soinu aparta

ta egunero

bai orduro ta bai minutoro
jendea esnatzen dute bero.

5 Egunez-egun, hogeita hamasei
ordua heldu zaie lehenengo biei.
Dena ta gehio dute emanda
zina beti sakratua izanda

ta ukabila

gora luzatuz izarren billa
jendea zutik jarri dedilla.

6 Nola jarraitu bihar edo etzi?
Beste bik hogei eta hemeretzi.
Azal ta hezur, ze ahulezia!
Begirada, ai, bizi-bizia!
"Ezin dut gehio"

Irudia joan da leihoz-leiho,
nork esan du ez dula balio?

7 Heldu zaie berrogeigarrena
beste bi, jaunak, hospital barrena.



Gartzeletan urduri gaudela
Etengabekoa da gaubela.
Zuekin gaude!!

Makina bat jende ahaztu gabe,
baztertua baina jaun ta jabe!

8 Azkenengo bik berrogeita bi
eman digute bereak eta bi.
Orain testigua da gurekin
bat eginik zuen indarrekin.
Harrotasuna!
Erakutsiz gure nahitasuna
lortuko degu askatasuna.

Pilak bere lekuan. Gaubeko hamarrak dittuk eta esan
dezaket hauxen izan dala gose grebatan pasa deten eguni-
kan txarrena. Burukomina egun osoan eta bukatzeko
botaka aritu nauk, sekula santan gertatu etzaitena. Ur pix-
kat edan orduko komonera segiran. Ikusiko diagu bihar.

Kide bat estraditatu behar omen ditek, Mexikotik
oraingoan. Diruaren indarrak duintasunaren azken aztar-
nak ere ezabatzen dizkik

Hasi gara ba. Gaurkoan moduluan nirekin dagoen
"bizkaitar pataterdi" laguna eta biok, ohi ez bezala,
elkarrengandik nahiko galduak ibili gara patio sasoian,



bakoitzak bere bakardadea bilatu guraz, bakoitzak
bere kezkaz. Musta argeliar presoaren aurka partxi-
sean jokatzen aritu da bera eta ni, ziegatik jaitsi eta
segituan kartzelariek banatu dizkiguten egunkari atze-
ratu batzuk irakurtzen. Presoontzat gehienetan zaha-
rrak berri.

Ez da bitamina txarra izan EGINek Irunako apezgai-
tegian gose greban izan diren kideekin argitaratu duen
elkarrizketa irakurtzea, ez horixe. Gose grebaren lehen
eguneko flakeziak gainditu ditut erabat, halakoxea izan
baita zortzi neska eta mutil horiek eraman duten
borroka, berrogei egunetik gorako gose greba man-
tendu izanaz. "Txapo". Etsenplu horren aurrean nolatan
ez nituen gaindituko ba?

Patioko denbora agortu denerako Pataterdik ere
irakurrita zeukan aipaturiko elkarrizketa. Nire moduan,
bera ere hunkituta dago. Animu horrekin txaboloratzen
gara. Bihar arte, laguna.



Apirilak 6, ...2. eguna

Esnatu bezain pronto irratia piztu eta Eginek daka-
rren lehen orrialdeko berriarekin gosaltzen dut: ehun
eta piku lagun presoen insurrekzio gosetia.



Egunero pasatzen dugu kontsulta espetxearen eri-
zaindegian: pisua,tentsioa eta pultsua hartu eta, azkenik,
lauzpabost galderetako itaunketatxiki bat egiten digute.
Gaurko fitxa medikoari dagokionez gauza bitxi bat ger-
tatu da sendagileak gure greba "erregimentala" ala "judi-
ziala" ote zen galdetu didanean:

-" Euskal presoak euskal herriratzea; zigorraren
hiru laurdenak beteak dituzten presoentzako baldin-
tzapeko askatasuna eta, azkenik, preso gaixo sendaezi-
nak kaleratzea".

Horiekzirela gure eskakizunakadierazi diot, eta hor-
tik kontuak ateratzeko, baina "erregimentala ala judiziala"
zenentz, ez nekiela.Azkenik,zerbait ipini beharzuela eta,
"judiziala" zela gure greba iritzi dio eta hala idatzi du bere
galdera-sortan.

Bisita eguna izan da gaurkoa. Bisiten mintzalekue-
tan modulu guztietako lagunak elkartzen gara, batzuk
greban eta beste batzuk, zenbait arazo eta arrazoi
medio berriz, ez. Baina den denak "gurdia" bultzatzen,
nork bere ekarpenak egiten, grebalariei edozertan
laguntzeko prest. Horretan genbiltzala sekulako aztora-
mendua gertatu da Irunako neska grebalari bat krista-
lez bestalde agertu denean, han geunden preso
guztiak bere mintzalekura sartu garelarik zistu bizian,
gure irribarre eta kokolo aurpegiz, nola hala neska
omendu nahian.



Ama etorri zait niri eta kezkatuta sumatu dut. "Lasai,
ama, lagunen artean nago eta ondo jagona".

Gaueko iluntasunean bart Euskal Herrian burutu
ziren sabotaje ugariren berri ematen du irratiak.

"Horiek ere gurekin egin dute bat" pentsatuz, begiak
ixten ditut.




Igandea. Atzokoaren konparazioan txoritxo bat bezela
naukak, primeran. Gaur tokatu zaigun sendagilleak etzi-
guk bate begiratu nahi izan, "total, bigarren eguna dezute
eta, pse, bihartikan aurrera egingo dittugu egin beharreko
guztiak". Etzeukaten gosetu baten itxurikan, ez horixe! Ni
pixatu egin nauk, baezpare: kilo ta berrehun gramo gutxio.

PNV-ko batek esan dik Oskar Kadenas estraditatzea
oso ondo iruditzen zaiola, ados dagoela baina, ene-ene,
akats haundi bat daukala horrek. Zein ote? Baa hori
juxtu, Espainiko errege-erreginak bertan daudelarik era-
baki dutela eta, noski, sekulako kantea emanda. Akatsa
emandako itxuran datza, ez estraditatzean. Abertzale
petoa, tipoa!



Sendagile hori ta

PNV-koak

PNV-koak

Gogo ta sendimendu

berdintsutakoak,

erraiak gorrotoaz

txit jositakoak

hitz eta diskurtsoak

alperrikakoak

izana bi txanpone-

tan saldutakoak (bz.)

Joer, Xanti, aizkenian minbizia, eta nahiko zabalduta
esaten dutenez. Castellonetikan heldu hitzanean "txistuak
harri koxkorren bat edo egin ote didan", esan higuken,
sekulako kozkorra lepondoan haukakelarik. Hura etzan
bate normala, baita zera ere! Baina gauzak hola zeudeken
hi hospitalera joan bittartean benepein. Joan hitzan...eta
akabo, hi berriz besarkatu gabe etxera bialdu hinuten
zuzenean.

Horrenbeste jainko ta birjinak, santu eta santak! Zera!
Zaindu hadi, lagun, alukeri horri aurre egiten. Herorrek
esan huken bezela: "aurrera jarraitu behar dugu".

Doinua: "Goizian argi hastian ".



"Jo behar dugu aurrera"
erituan sarrera,



bide latzenean sarturik
hauxen da, hau, jarrera!
Gure indarrak horra ziaztik
betiko alorrera,
nahiz malko mardul bat jetxi
gure irribarrera.

Ez gaudek lotsak horratik, eta eztiagu malkorik txuka-
tuko.



Apirilak 7,... 3. eguna

Basauriko Santi Diaz Uriarte, "Goxoki", lagun leial
eta zintzoaren berri izan dugu, bera ere gose greba
luze honetako boluntario izandakoa aurreko txande-
tan, eta preso gaixo sendaezinei ezartzen dieten aska-
tasuna eman baino egun batzu lehenago modulu
honetan gurekin izan zen aste batez edo, eta oso egun
on eta minak eman genituen berak, "Pataterdi"k eta
hirurok. Egunkarian Sondikako aireportuan senitar-
teko eta adiskideek eman zioten lehen harreraren
argazkia agertzen zen. Beti alboratzen genuen minbizi



baten posibilitatea baieztatu zenean jota gelditu ginen,
istant batez oreka galdua, hitzik gabe. Eta orain hantxe
zegoen Santi, jende guztiaren aurrean, lore sorta
eskuan eta "hay que seguir adelante" esaten trantze
hartatik ateratzeko. Aste batzuk lehenago Viktor K.
Frankl-en irakurgai bat leitu nuen, "Gizakia zentzuaren
bila", non horixe zela, "zentzua" hain zuzen, gizakiaren
bizitzeko arrazoi nagusiena baieztatzen baitzen. Beste
gauza askoren gainetik, sexu edo botere egarritik,
esate baterako, zentzua. Hasieran ez nuen ulertzen,
baina Santiren "hay que seguir adelante" harekin lagu-
nak bizitzaren zentzuaz bete betean asmatu zuela iru-
ditu zitzaidan.

Oro har egun lasaia izan dugu. Bokiek 2 ea jan behar
dugun galdetzeko ziegako atea irekitzen digute jatordue-
tan. Momentuz nahiko indartsu gaude. Ez daukagu beste
moduluetako lagunen berri, ez eta kartzelako bazterrik
hotzenean isolaturikgose greban ari den neska burkide-
aren notiziarik ere.




Gaurtxen jakin diagu gose grebari gainontzekoak
baino egun bat lehenago eman diogula hasiera. Ooono!
Igazkoan ere berdin-berdin. Abillidadea, gero! Ispillu



aurrean jarri nauk ea nolako aurpegia geratu zaiten ikus-
teko eta a ze nolako muturrezurra: Komo las vacas al tren!
En fin, egun bat gehiago egingo diagu. Eta kitto.



Apirilak 8,... 4. eguna



Gaur alabaren eskutitza jaso diat. Pilak bette-bette
eginda zeuzkiat, ñias! Horrek jarri zidak tentsioa pittin bat
hobeto, pultsazioak ehunera eraman eta kilo pare bat ira-
bazi. Nundikan arraio atera dik nexka honek jenio hori?

Doinua: "Xarmangarria zira "

Ezta erreza gose
greba egitea
gartzela beltz hauetan
hola egotea.
Halare zuekin det
krixtoren suertea
milla esker bihotzez
alaba maitea.



Egun batetik bestera Pataterdiri aurpegia erabat
gorritu zaio. Humorea ez du galdu, ordea. Eguraldiak
euri itxura du, egun aproposa txaboloan egoteko nork
bere pentsamenduekin. "Filosofoak'iritzi horretakoa dela
ematen du, estalita baitu bere ziegako leihoa, baina bar-
neko argia zirrikitu batetik kanporatzen da. Horrek ere
zerbaitetan jardungo du, agian bere maitenoari eskutitz
sentikor eta gozo bat idazten edo, batek daki, errealita-
tearen inguruan saiakera sakon baterako apunte batzuk
hartzen. Nor da, bada, "Filosofoa"? Han urrutian dagoen
ziegako laguna, beste modulukoa, "Hontza" ezizenez
ezagunagoa egingo zaizuena.

Mahai gainean utzi ditut goizean eman dizkiguten
adiskideen bisitetarako agindu berriak. Orain artean
nahiko zen nortasun agiriaren zenbakiaz, baina aurre-
rantzean bisitarien jaiotze data eta adiskide bakoitzeko
gurasoen izenak zehaztu behar dira ere.

Kartzelariak nonbait nahasi dira eta, segurtasun
zuzendari-ordearen zentsuraren hatzaparretatik pasa
gabe, euskara hutsez idatzita zetorren telegrama hau
entregatu didate:

"Atzo zutaz/zuetaz gogoratzean kukuaren kanta en-
tzun neban. Laster denok etxean. Eutsi gogor.Ana Tere".



Santurtziko izengabeko emakume batek oparitutako
euskal musikaren zinta bat entzunez lokartzera noa:

"Do/u' gabe hiltzen niz

bizia Xiberuarendako

emaiten baitut.

Agian, agian egun batez

jeikiko dira egiazko xiberutarrak

egiazko eskualdunak

tirano arrotzen hiltzeko".



Apirilak 9,... 5. eguna

Estreinakoz greba hasi zenetik lagunak begiztatu
ditugu eritegira ekarri dituztenean geure moduluaren
jantokiko leihotik zelatan geundela, beraiek noiz pasatu
zain. Hola bilatzen dira aukerak espetxean.

Komunikazio zehatz bat burutu ahal izateko aukera
gutxi, baina nahikoa izan da beraien aurpegiak ikustea.
Argalegiak iruditu zaizkit. Gosekil laukotea ematen
badute ere animoso zeuden.



Preso arrunt gehienak ez dira gure gose grebaz
ohartzen, bakar batzuk kenduta, gurekin harreman
estuagoa dutenak, hain zuzen. Gure aurpegi zurbilek ez
dute apenas atentziorik erakartzen. Bi martziano
moduan sentitzen gara.gure ekintzaren zentzua patioko
marko estua gainditzen duela argi dugun arren.

"Egunkari eguna". Egun luzeak izaten ditugu batere
egunkaririk gabe edo, bestela, kriston pila batera jaso-
tzen dugu. Bazter honetaraino heldu dira Euskal Pren-
tsaren oihartzunak. Alberto Barandiaranek Irunako
grebalariei buruz idatzitakoak, "Gosea, begiradak" ize-
neko zutabetxoak hain zuzen,zeharo hunkitu nau, pun-
tutxo batean idazlearekin bat ez etorri arren:

"Akaso beti pentsatu dudalako gose greba batek
galtzaileak seinalatzeko besterik ez duela balio, utzi egin
behar izaten denean porrot txikia delako beti. Kontrarioa
beti pozten da aurrean dituenak sufritzen ikusita, ahul-
tzen ikusita, etekin garbirik gabeko borrokatan ikusita".

Gose grebak era askotakoak izan daitezke. Gurea,
esate baterako, txandakakoa da, epeak finkatuta
dituena, nahiz eta etsaiari greba mugagabea dela adi-
tzera eman. Borroka hau bide luzeago baten urratsa,
besterik ez da. Presook gose grebak gorrotatzen ditu-
gula idatzi ohi zuen Arrasateko lagun preso batek,
kostu handiko ahaleginak dira eta. Eta hala da. Baina
borroka egiteak beti dakartza ondorio onuragarriak,



gose greba "galduetan" ere. Nolako haziak, halako
loreak, eta euskal seme-alabak espetxeetan gosez
lehertuta ikusteak halako kontzientzia bat zabaldu
zuen euskal herritarren bihotzetan. Hor dira Aran-
tzazu eta Artzain Oneko ekimenak 3 , esaten denaren
proba garbia.

Gure saio honek badauzka bere egunak mugatuta.
Bai. Badakigu ez dugula lortuko hogei eta piku egune-
tako gose greba batez eskuratu nahi ditugun helbu-
ruak eta, hala ere, saiatzen gara, helburua kontzientzia
zabaldu eta indartzean bait datza, egunetik egunera
galtzen ditugun kilo hauek Euskal Herrirantz hegazka
joango diren borroka-hazi bilakatuko diren esperoan.



Hau dek eta ura edatea, mutilak!

"Altza"-k atzo gorriak eta bi ikusi zituela esan ziguk.
Bera gorputzaz txikiena izaki, pixu gehien galdu duna
dek, oraingoz behintzat. Etzeok oso lasai. "Para ver ontze
emos nazido!", gaineratu dik. Eta aurrera.



Apirilak 10,... 6. eguna




Etzeok gaizki. Hemen eztek hodei edo laino koxkor
bat hilabete luzetan ikusten, baina nahikoa dek gose greba
hastea lainotzeko, ebitan hasteko, haize bolada zakarrak
ere... Gaur seigarren eguna eta hemen, enekauendioska.

Etzekiat ebia ikusteagatik edo zergatik arraio, ura eda-
teak gorakoa ematen ditela. Buaj, hau nazka eta tristura!
Ba al dakik? Edantzala mariasssantiximak!



- Fran kalera atera da. Fran kalera atera da!- horixe
izan da goizetikgure modulura heldu zaigun berria.gure
burkide gaixoaren askatzea. Lagunek ere jakinean zeu-
den gukabisatu orduko jantokiko leihotik lehen orduan
eritegirantz abiatu direla begiztatu ditugunean. Makuto
irratia.

"No hay quien pueda, no hay quien pueda con los com-
pas arrantzales".



Arratsaldea, berriz, goibela suertatu zaigu. Espetxeko
jai egunek ezinbesteko tristezia dakarte eta gaur "santa-
faza" omen, ospe handiko eguna hemen, Alacant-en.
Guri bost. Eguraldiak ere ez du batere lagundu. Hotza
nagusi. Nola edo hala ausartu naiz asteko bi eskutitz bai-
menduak idaztera ohe gainean etzanda, aurrerantzean
nire babesleku bilakatuko dena.



Apirilak 11,... 7. eguna

Ai ene, zelako astindua eman dioten baten batzuek
Arrasateko Epaitegiari gaurgoizealdean. Hemen eguzkia
atera da. Patioko orduak goizetan izaten ditugu. Zortzi
t'erdietarako jaisten gara. Moduluko gainontzeko berre-
hun eta piko lagun guztiak gosariaz batera zein bestera
dabiltzanean Pataterdi eta biok dutxetara joaten gara.
Handik bizi da Xiritron, gure katu mimontzia. Gure kole-
gatxoak aspaldi ikasi zuen gure ordutegia eta hantxe
dugu egunero, zain, janaria noiz eraman behar diogun



erne. Dagoeneko zerbait arraro sumatuko zuen, agian
gure aurpegi zorroztu hasiak, baina oraingoan laztanekin
nahiko duela dirudi, bera ere nonbait gose greban, eus-
kal presoekin bat egiten. Etarren katua izateagatik, eta
kartzelariek hala aginduta, "txotek" 5 gerora erail egingo
zuten gizajoa. Etologoentzako lana, eta baita "etarrologo"
eta psikiatrentzako ere.

"Demokrazia Euskal Herriarentzat", horixe oihuka-
tzen zuten ukabila altxatuz Herri Batasuneko Mahai
Nazionaleko lau kidek Irungo zubia hegoalderantz
zeharkatu eta berehala Espainiako poliziek atxilotu
dituztenean. Hunkitu egin naiz telebistan irudiak ikusi
ditudanean. Horiek ere preso datoz. Harro gaude.
Hauek dira hauek, Euskal Herriarentzako Bake Alterna-
tibaren bideak



Astebete dagoeneko eta geratzen dana, ene-ene. Gaur
miriku jaunak "bi litro edatea gutxitxo da"- la esan ziak.
Etzekiat nolako begirada bota dioten, baina xuxen xuxe-
nian "baina ez dago gaizki ere, eh!", botipronton. Baez-
pare edo.



Eguzkiak muturra azaldu dik. Bahuen ordua! Baldin
eta gezurra badirudi ere esan egin diat, ba! "Hontzak"
esan dik eguzkitan jartzea ona dala, gorputzak berak bita-
minak sortzen omen dizkik eta. Hemen debatetxoa
zabaldu diagu:

Nik - Aizak hi, gose greban baldin bagaudek etziok
bitaminik hartzerikan, gero!

Hontzak - Aaaa, nik ez diat deusik jaten, gure Jinkuak
emanda dittuk eta kitto.

Nik - Bai bai, baina oaiñ arte etzeuden bitaminak,
derrepentian azaldu zaizkiguk gorputzian, ba, ta hori jatia
bezalakoa dek, eta kitto ere.

Hontzak - Eeeez horixe, ez. Nik aubian ezbayat deuse
sartzen, ez usaitzen ezta gustuba hartzen ere, garbi asko
ziok ezdetela jan. Eta errekitto!

Beltzak - Aaaa, gooooxo ziok, mutillak!

Nik - bai horixe, hori dek arrazoya!

Hontzak - Ñias, ialokreo, bitaminak eta guzi!



Aizkorri,
oinazez eta halere.



Apirilak 12,... 8. eguna



Gaur "Nuestra Senora del Milagro" omen den.
Zorrionak Mirari guziai! Eta miraria izango den gaurko



eguna lasai bukatzea, ahuleriak jota bait negon. Komo-
nera iristeko ttirrinki - mirrinki joan behar izan naun,
erdi txoratuba. Earra hasiera!

Izaten dizkinat egunak edozein gauza jateko edo irens-
teko gauza naizela.

Doinua: "Esne saltzailearena "

Gose grebaren gauzak
horrelakoxiak
horrelakoxiak
trixturaren trixturaz
ta beti gosiak.
Jango nizkinan orain
harri egosiak
gaztainen koskoletan
ondotxo josiak...
Hamar kilo dizkinat
gaurkoz egosiak (bz)



Nor izan zen gose grebari "gose oporra" izendatu
zion jakintsua? Belarrira ematen du horrek, batez ere
txiro eta gose grebalariei, eta guztiz nabaria da esaldi



horrek asmatu zuenak sabela beteta zuela hori otu zi-
tzaionean, guk ez bezala. Oso egun gogorrak dira hauek
ahuldura nagusi, zorabioak, denbora itsaso amaigabea
eta gu txalupa hauskor batean nabigatzen dugun arran-
tzaleak. Morala gorabeheratsu, une batez izarretan eta
handik gutxira lurretik.

Ez zait erraza suertatu dutxa ondorengo gaurko
paseoa. Isilik aritu gara gaurkoan Pataterdi eta biok
eguna antolatzeko goiz-goizetik mantentzen ditugun
tertulia hauetan. Ezer ez badut aipatu ere, greba
bertan behera uzteko pentsamenduak bururatu zaiz-
kitzalantzak, ezinak,ahaleginak...Pataterdiren begirada
kezkatua nabaritu dut nire garondoan. Borroka hone-
tan parte hartzeko iritzi eta kontrako aginduak eno-
ratu behar izan ditut, familia eta, batez ere, euskal
preso politikoen osasun mentalaz arduratzen den ile
gorriko iratxoarenak. Baina azkenik, temati, egoskor
nire barne-oreka mantendu ahal izateko untziratu naiz
abenturan, "gose-oporraldi" honetan, zeren eta latza
bada gose greban aritzea, are latzagoa borrokatik
kanpo gelditu eta lagunak egunetik egunera argaltzen
ikustea. Bakoitza mundu bat gara. Azkenean Pataterdi-
ren sasoi onak atera nau makalalditik.

Gaur ere egunkari eguna izan da. Horrela zenbat eta
zeintzuk lagun sartu diren greban zehazki jakin dugu.
Ziegaren bakardadean armada goseti baten presentzia
nabaritu dut, horrek ematen duen indarrarekin.



Apirilak 13,... 9. eguna.



Goiz goizetik etxera telefonoz deitu eta amarekin
egon naiz solasean. Normalean aski izaten dut astean
behin etxera deitzeaz, baina greba hasi zenetik bi aldiz
deitzen dut etxera, greban aurrera jarraitzeko ditudan
euskarri guztiei eutsiz.

-Zer, zelan pasatzen dozuz egunak, ba?- amak itaun.

-Liburuak mahai gainean ipini, aulkian jesarri.tabako-
rria eta ur botila parean eta hantxe, kieto, arratsalde
osoan geldi, geldi.

Pataterdi eta biok joan gara bisitara, "komunika-
tzera", etxe hauetan bisitan joateari esaten dioten
moduan. Mintzalekuetara heldu garenerako lagunak ber-
tan zeunden. Inortxok ez du etsitzen baina pasa den
asteko giroaz alderatuz gero, nabaria da grebaren aldapa
gogortuz doala. Bisita bukatu denerako gogoa berpiztu
zaigu. Neu oso berritsu ibili naiz etorri zaidan andereno-
arekin eleketan, ea isildu gabe, noizean behin ur botilari
tragotxo bat edo beste kenduaz, baina gose greban gau-
denaz erabat ahaztuta.



Gaurkoan Xiritronek kale egin digu, ez baita agertu
eguneroko hitzordura. Katemeren bat errondatzera
joango ote zen susmoa dugu, berak ere bisita eguna.



Bixita eguna. Hiru lagun heldu dittun: bik eztitten
mende erdia ostera beteko eta hirugarrena gertu zabillen.
Hori martxie hori berakin ekarri dutena! Bazirudinen 1 8-
20 urteko mutilak zirala. Berrogei minututan goitik eta
behetik astindu dizkinagu gai guztiak. "Zaharrak" omen
dittun, hi! Baa zahar guztiak holakoak badittun eta gaz-
teak gazte, hau xupauta zion.

"Zaharrak horrenbeste urte
dauzkatenak, dauzkagunok
omen dira-gera.

Ilusioz beterik dagoena, zaharra?

Egunero bere kemena jartzen duena, zaharra?

Deus ere eskatu gabe

ahal duena eta gehio ematen duena, zaharra?
Baita zera ere!"



Apirilak 14,... 10. eguna




Hamargarren eguna. Tentsioa: 9,8/8. Miriku jaunak
"tentsioa pintzatuta" daukatela ziok. Hara!, gaurtxe arte
eztiat jakin izan ere tentsioak pintzak zittunikan. Xelebria
gero!

Beste aldetikan hor zebiltzak Madrileko asuntuarekin,
sekulakoak eta bi merke asko saldu nahian fatxa horiek.
Okerrena ordea, eta hamaika treneruz gainera, "Achucha"
superrespanola. Aurkeztezina dek tipoa. Holakoak bazeu-
dek Euskal Herrian ere, puaj!

" anaien aurka ez habila

otso beltzarentzat atxik makila "

Ez daude batere argi kontrol mediko eta kontrol
politikoaren arteko mugakTxiza azterketak agindu diz-
kigute, "antidopina" omen, horretarako potetxiki batzuk
banatu zizkigutela gaurkoan bete genitzan goizeko lehen
txizarekin. Ohetik jaiki eta beranduegi gogoratu naiz
potetxoaz. Dena dela tanta batzuz lortu dut lagin bat
jasotzea.



Pataterdik azterketa egiteko behar beste txiza
banuela baieztatu dit, "pittin bategaz nahikoa da, txo!",
eta barrezka hasi da bere aspaldiko lantokiko langile ba-
tzuen jarrera gogoratuz. Antza denez, patronalak txiza
azterketak agintzen zizkietenean, lankide batzuk kalitate-
aren ordez kantitateari erreparatuz, egunkari orriz esta-
liriko txizaz leporaino beteriko litrozko botilekin
azaltzen ziren lantokian.

Moduluko bozgorailutik lurralde lehor honetan
harreman familiarrik ez duten presoentzako abisua
pasatzen ari dira:

- Aquellos internos que no tengan aqui la vincula-
cion familiar hagan ahora mismo instancia solicitando
traslado a su comunidad de origen. Imprescindible estar
en segundo grado.

Bakarrik ahaztu zaie esatea "que se abstengan los
etarras", hemendik esaten duten legez. Gu ez gaude
bigarren graduan baina, horretaz gainera, maltzurkeriz
egindako zerbait da, geuk entzuteko moduko mezu
sibilino bat, txiste bat. "Sistemak funzionatzen du, sis-
tema ona da. Zuek ere, errebelde aluok, zintzoak izan
eta begira nola lortzen diren gauzak, gose grebarik
egin gabe".

Oso baxu eta etsitua ibili naiz gaur. Hirugarren solai-
ruan daude gure ziegak eta eskailerak igotzea gero eta



lan neketsuago bilakatzen da. Aurretik, ni baino bizko-
rrago, Pataterdik irekitzen du mendi-martxa. Bera da
Gorbeia igotzeko behar dudan gidaria. Lehertuta nago
baina lagunak bere keinu serioaz, ez du tregoarik ema-
ten eta isilean "aurrera lagun" zioela iruditu zait.

Gora Euskal Errepublika!!
Biba Zapata, kabrones!!



Apirilak 15,...ll. eguna

Ziegazainen akats bati esker elkartu egin gara lagun
grebalari guztiok espetxeko eritegiaren itxarongelan,
neska ezik. Ez dago atzeko egunetako txinparta bera,
baina mantentzen dira su eta erabakitasuna. Dagoene-
koz konpa batzuk 8 bat kilo galdu dute. Neuk bost baino
ez eta errudun sentitzen naiz.

Kontsultan Ortega Lara kartzelariaren arrestatzea
dela eta egunotan lakio urdinez eta ozpin aurpegiz dabi-
len sendagile emakumeak "kontrola" pasatu dit. Bistan
zen bere lana inolako arretarik gabe betetzen zebilela,
axolagabekeriaz, gorrotoz.



Ziegan bakarturik arratsalde osoan ikasten egon
naiz, hauxe baitut janari ezak eragiten duen sufrikario
psikologikotik ihes egiteko terapiarik hoberena, egun
hauetan garatutako teknika bat.




No, ederki hasi den eguna. Heldu dittun gosariarekin
eta eztidan ba gartzeleroak hau esan:
Kartzelariak -<No desayuna?
Nik-No

Kartzelariak - Pero coma algo, hombre
Nik - Que no.

Kartzelariak - Bueno, el ayuno debe de ser bueno, ;no?

Nik- Siii, una barbaridad. ^Has probado alguna vez?

Kartzelariak - No, pero como por hay se dice eso...

Nik - Facil, pregunte a cualquier mediko.

Kartzelariak - De todas formas debe de ser bueno,
pues Gandy y Jesucristo lo hicieron.

Nik - iiiij Igual te crees que lo hicieron por aficion o
algo asf?

Kartzelariak - La verdad no os entiendo. Es una pos-
tura dura, pero al final para nada.

Nik - Eso ya te contare yo un poco mas adelante.

Kafkianoa den, ezta? Eta tipoa guztiz irripartsu den-
bora guzian, etzanala pentsa. Beno, gutxinez patioan mar-
marka aritzeko gaia izan dinagu eta. Bihar gehio.



Apirilak 16,... 12. eguna



Gaur Artzai Onean gose greban egondako talde baten
postaltxoa jaso diat. Erredios, ze indarra nabaitzen dan
hoiengan! Mordoxka postala jaso diat honuzkero eta pilak
zihero kargatu egiten zizkidatek. Etsaiak dionez, lau katu
omen gaituk. Garbi zegok batuketatan oso plako dabillela.

Doinua: "Iparragirre abilla dela "

Donostiako Artzai Onean
zeinen ekintza ederrak!
Astindu ttuzte goitik beheraino
Euskal Herriko bazterrak.
Gose greabalariak,
txori hegalariak,
dittugu bake-zuztarrak,
hemendik eman nahi dizkiegu
bihotzez gure eskerrak.

Gaur gure gorputzaren pitxarrak "aztertzera" joan
garenean egokitu zaigun sasi-sendagileak "di'a n° 11" ipini



dik. "Altza"-k hori ikusita esan ziok hamabigarrena dala,
bostean hasi ginalako. Eta tipoa etsita! Hala izan da:

Altzak - Aizu, gaur eztegu 1 1 . eguna, 12.a baizikan.

Sendagileak - E? Ze? Nola? Aaaa, exxxxto, prrrfst....
beno, gertatzen dana nik "nere" zerrendak zero zenbakiaz
hasten dittutela....

Zer esan ez dakitenean (errenuntzioan harrapatuta,
noski) gezurra bota behar lehenengo, baita zoroena izanda
ere. Erredikulu latzenean erortzen badittuk berdin-berdin
zaiotek. Hauxen dek daukagun "demikrazia"-ren sinalerik
garbiena.



Ze poza! Gaztelu beltzean gose greban ari den gure
printzesaren berriak izan ditugu gaurkoan. Gaur duela
bederatzi egun idatzitako eskutitza zen, beti bezala
gozotasun eta bitalismoz betea. Greban ondo dabilela
diosku, zorabioaz eta abar, baina berak hasiera batean
usten zuen baino askoz hobeki. "Horren ondo ez darama-
dana zera da, egun osoan isolatu egote behar hau, bakar-
dadean, eta gainera baldintza hauetan..."- eta batek
departamendu zelular ilun, hertsi eta hotz bat begizta-
tzen du, non dena presoaren aurka dagoen, kartzelariak
barne- "...baina iraungo dut"- baieztatzen du.



Arratsalde partean, irratiaren bidez dakigu Oreretan
Martuteneko espetxeko kartzelari bat tirokatu egin
duela ustez ETAko komando batek, horren ondorioz
zaurituta suertatu delarik. Hemendik ez dugu ezer
sumatu. Funtzionarioek lasai dirudite. Dena dela, hau ez
da horrela geldituko. Handik edo hemendik azalduko da,
eta ez asko barru, zital hauen mendekua.



Apirilak 17,... 13. eguna




Oso aurpegi ilunak ikusi dira gaur, bai eritegian bai
kartzelarien artean ere. Oreretako pasadizoa zela eta
eguerdiko hamabietan bost minututako geldialdia
burutu dute kartzelariek, hemengo bizitzan apenas isla-
rarik izan duen saioak. Orain arteko gure grebarekiko
jarrera nagusia indiferentziarena izan da, ezer gertatzen
ez bailitzan. Kartzelari batzuei irribarre zitala marrazten
zaie gu sufritzen ikustean, eta ez da falta izan iruzkin
inozoak egiten zituen kartzelaria ere:

- El ayuno limpia el cuerpo y fortalece el espiritu.

- No sabe usted cuanto.

Hamabi urtez preso dagoen ijito isila izan da gaur
hurbildu zaidan preso bakarra atzo Oreretan gertatuko-



aren jakin-minez. Kontatu diodanean aurpegi liluratu
batez gelditu da, ea sinesten ez zituela Euskal Herriko
kontu hauek, non aldiro Pulgarzito-k Ogroa jaten duen.

Gainontzeko presoak kartzelarien mendekuen bel-
dur dira, batez ere euskal presoekin solasean antzema-
ten badute. Hala ere, atzoko ekintza armatuak gure
grebaren oihartzuna patioan zabaldu du eta preso
arruntak ohartu dira gure egunetik eguneko argaltasun
eta zurbiltasunez, eta errespetuzko begiradak zuzentzen
dizkigute.




Goibel ostera ere. Hemen laino bat ikustea holako
gauza harrarotzat jotzen dek, eta honuzkero badaramakiz-
kigu hamabi egun goibelduta, ebia tarteka, haizea...

Beste espetxe batean dagoen kide bati giltxurdine-
tako kolikoak sekulako ziztada eman omen ziok. Ez
omen du gose greba utzi behar, beltzak eta gorriak iku-
sita ere. Juxtu-juxtu PNV-ko errenegatuak guri buruz ia
egunero esaten dutena. Ezin dittek halakorik onartu
beren mixerian.



Apirilak 18,... 14. eguna




Hemengo kide batek ( gaurtikan aurrera "Indurain"
bataiatu deguna) "gose greba hau nik behintzat Gorospe-
ren martxean hartuko juat" esan zigun. Sendagilearenga-
nakoan bildu gera modulo ezberdinetako lagunok eta:



- Zer, nola zijuak asuntua?

- Ongi, oso ongi gainera, harrituta negok.

- Baai, pixkor asko hago.

- Eta buraeraino niak; sendo zekusat nire burua eta
bukatu egin behar juat.

Erredios, gizon honek daramakian "kanpaina" arrunt
latza dala kontutan hartuta, bere azken hitz horiek nere
buruan barrena bueltaka izuli naiz ziegara. Hunkituta.

Hasieran Gorospe bezala eta azken txanpa Indurain
bailitza abittu.

Gora gu ta gutarrak!




Sarritan kontrakoa dirudien arren, ez gaude bakarrik
Irauten jakin ezkerojendearenganako konfiantza galtzen
ez baduzu, basamortuko ibilaldi bakarti eta gosetiak
oasia aurkitzen du beti. Hor ari dira adiskideak, senideak
auzoko lagunak eta abar adorez beteriko telegramak
igortzen. Gaur zazpi telegrama eta Artzain Oneko gose
grebalarien bi eskutitz jaso ditut. Ziegaren unibertsoan
mila argi piztu dira. "Hor dabiltza, hor dabiltza", pentsatu
dut. Eta ni jakinean.

Azterketa batzuk egin behar zizkigutela aitzakiatzat
hartuta odola xurgatu digute eritegian. Burkideekin
gurutzatu gara. Ea zer moduz nabilen galdetu didate,
kezkaz.

- Hemen nabil eta, nahiko ondo.

Bestalde, kartzelariak desagertutako xerra baten
atzetik dabiltza eta sekulako araketa orokorra burutu
dute, batez ere preso arruntekin, guri errebotez zerbait
tokatu bazaigu ere. Ez dute deus ere aurkitu eta poztu
naiz. Ke biban los fuguistas, kopon!

Kilker baten kantuaz lokartzen naiz.



Apirilak 19,... 15.eguna



Sendo doa borroka. Paseoan geundela Pataterdi ohi
baino alaiago eta eztitsu ibili da. Zoriondu egin dit orain
arte greban eramandako jarreragatik. Poz garbia du, ku-
tsakorra. Gainera, ez da sentimenduak horren erraz
adierazten duen horietako bat eta emandako animu
horiek sekulako poza eragiten didate.

- Aupa Gorospe! 6 - Esan dit berak, garai bateko txi-
rrindulari baten izenez ni bataiatuz, lasterketaren trope-
lean, garai batez behintzat, lan berezi bat zuena, mendi
portuetan taldeko txirrindulari nagusiarentzako lana egi-
ten zuena, edo sherpa papera egin, edo lasterketa
apurtu.

- Aupa Gaston! 7 - Nik

Eguna inolako nobedaderik gabe bukatu behar zela §

ematen zuen, baina...ai!...zelako ate-kolpe bana jo digu w

afaria eskaintzera etorri den ziegazainak gure ezetzik r

borobilena jaso ostean. Madarikazio isil bat jaurtiki diot, g

sakonean pozten naizen arren. ?

t-
>

"Ahf os jode nuestra huelguita!", marmarkatu eta c
hemen jarraitzen dugu gure helburuen alde, tinko, duin, >



erne, harro, ziegako horman iruditan itsatsita dagoen
"Arrano Luma" indiarraren antzera, begiradan su eta
izotza, eta eskuetan, ondo oraturik, bakearen pipa.




Nafarroako bertsolari txapelketa. Bortziriar bat txapel-
dun, lesakarra 8 . Bere azken bertsoari beste bat hemendik:

Txapela eskeini digu indarrez
lesakar bertsolariak
ta beriziki jaso dezaten
kale borrokalariak.
Xabier, indar handia zeukak
askatu duan hariak,
gehio kanpora ateriak,
exkax barruan gordiak (bz)
Bertso hau baino gehio merezi
dik herorren ausardiak,
eskerrik asko esaten dittek
askotxoren izerdiak (bz).



Hiru Erregeko,
hatsankez...eta lore.



Apirilak 20,... 16. eguna




Gaur ere 700 gramu behera. Askotxo. Etzekinat i
nolako arpegia ikusi diten sendagile jaunak, baina h;
bota zidan:

Sendagileak: - Zer moduz gaur?

Nik: - Ondo esan beharko.

Sendagileak: - Eta goserik sentitzen oraindikan?

Nik: -Noski, zera!



Sendagileak: - Ez al dute esaten behin hamar-hama-
bost bat egun pasa ondoren eztala goserikan sentitzen ala?

Nik: - Hori esaten duanak eztu sekula santan gose
grebarik egin. Gosea BETI dago hor, bere aldaba etengabe
joka. Eta, okerragoa dena, berarekin batera JAN
BEHARRA ere. Eztakit bietatik zein ote den okerrena.

Zerbait sentitu din horrek, arpegia muatu zaion
behintzat. Aaaaai, arrautz prejitu paretxoa!



-39

Grebalarien loaldi arinean, goizaldeko ordu miste-
riotsu horietan, bat-batean piztu den segurtasunezko
argi batekArrano Lumaren argazkia bete betean jo eta,
gauaren iluntasunean, dirdira egin du indiarraren aurpegi
bareak nigan zirrara sortu arte. "Oi Arrano Luma, emai-
dazu kemena!"

(...)

Igande goiza da. Bisita eguna eta, beraz, dutxa eguna.
Atea zabaltzeko itxoiten geundela euskal preso politiko-
enganako elkartasuna adierazteko Getxoko herrian
atzokoan burutu zen manifestaldi bateratua, EGI barne,
izan dugu mintzagaia 9 :



- Ondo, ondo. Badakizu zelangoak diren kontu
horiek. Herri batean hasten dira eta gero herri guztie-
tara zabaltzen den ekimen bilakatzen da- Pataterdik

-Ea ba!.-Nik

Amari ere hots egin diot. Pozik sumatu diot, oso,
Amnistiaren Batzordeetako kideek lore xorta bat opa-
ritu baitzioten lehengoan.

- Hala, ba, mutil, gogor ein, hor bakarrik zagozie
baina zuon indarra kalean dago.

Lokutorioetan lagunekin elkartu gara. Ohi baino ani-
mazio gehiago dago. Altzako filologoari Amagoia etorri
zaio bisitan. Dagoenekoz 10 kilo galdu badu ere, umo-
retsu azaldu da.

Orain arte ezagutzen ez nuen Otxarkoagako mutil
bat etorri zait niri bisitan, euskaldun berri jatorra eta
paketean "Herri Norte", Athletic-en zaletu talde baten
taupaka, ikurrina eta guztiz, opari gisa sartu dit paketean.
Lagun giputxien "postazoak" nire larruan jaso arren,
harro harro itzuli naiz modulura nire bufandatxoa
aldean. Zirikatzaile hutsa naiz (je, je).

Gaubean euria. Leihora ateratzeko gogo gutxi. Nire
gorputzaz borobil bat egin eta "benga hi- nire buruari-
saiatu lokartzen, txo".



Apirilak 21,... 17. eguna



Eguraldi txarra eta orduak luzeak. Ez da asko falta
gure landarea loratzeko. Hala ere edozein unetan ahule-
zia nagusi daiteke norbere buruan, janaria behin eta
berriro pentsamenduan dabilkigulako, eten gabe, burua
beste kontu batzutan ipintzen saiatu eta zigarro bat bes-
tearen atzetik piztu arren, gosearen irrikak ase egin
guraz.

Ohean etzanda, botata, gose grebaren une latzenak
pasatzen ari naiz. Horrela ikusi nauenean Arrano Luma
bera ere asaldatu da, begiaktoperaino irekita, eta argaz-
kitik atera behar dela ematen du. Lilurapen antzeko zer-
bait izan dut, zeren eta, bat-batean Arrano Luma
berbetan hasi dela iruditu baitzait.

-"Eutsi, egun guztiak ez dira berdinak izango eta.
Gaurko eguna biharkorekin kateatuz gero, arinduko
zaizu daramazun zama".

Iberiar penintsulara galeretan preso zekartzaten
guantxe gose-grebalarien jakinduria du Arrano Lumak.



Goizetik patiora. Egunonak alkarri eman, zermoduzak
geroxeago, goazemakeguzkitarak hurrena... eta norberak
bere gaueko ametsak kontatzen hasi gaittuk. Hirurok
baserrian eman diagu aldia, baina bakoitzak bere arloa
landuz.

"Beltza"k zerria hil dik: odolak bildu, hesteak garbittu,
osorik, zatittu, urdaiak-urdaiazpikoak-buztana-belarriak-
muturra eta abar gatzetan paratu. Gantza, likainkak, odol-
kiak denak eginda. Lan guztia egin bittartean gibela,
giltsurdinak eta burbuinak jan egin dizkik, zortzi modu-
tara prestatuta. Izugarria!

"Hontza"k artaldearekin aritu dek. Gau batean ardiak
ernaldu, libratu, arkumen hazi eta erreta jan. Eder askoa
omen zioken arkumea. Ikaragarria!

Nere oilasko hankaluze arto eta zomorrojale pixkor
trinkoak ere bide beretsua eman dittek. Eta txekorra?
Baina hori biharko edo utzi beharko.Urtutzen ari nauk. A
ze nolako beteka!



Eta ametsak holakoak izaki, atzo ezkeroztikan kilo bat
galdu diat. Posible ote! Gezurra zirudik.

Gaur jakin diagu nexkak gose greba bertan behera utzi
behar izandu duala. Bronkitisakin hasi huken, baita taki-
kardiak ere. Utzi egin behar, txiki-txiki eginda. Gehiegi
ere egin dik, gajoak. Hori guztia bagenekigun eta orain
askoz lasaiago gaudek denok.



Apirilak 22... 18. eguna




Atutxak, aske dabillen zoro amorratu horrek esan du:
"Hara, har itzazu seireun presoak; har itzazu bi milla ihes-
lariak; har itzazu Ezker Abertzaleko 1 50.00 botuemaileak;
sar itzazu itsas-untzi baten eta eraman itzazu itsas zabalera.
Orduan hondora ezazu untzia gaizkile horiek guztiekin
batera... eta hala ere Euzkadiko arazoa ez duzu horratik
konponduko"

Bapo! Nork dauka ideia hori buruan iltzatuta: Atutxak
soilik edo PNV-ak guztira? Oso garbi dagoena da inor-
txok ez diola deusik ere esan holako astakeriak publikoki
botatzeagatik.



Eli Gallastegik aspaldi eman zuen abixua.



"Altza" gorriak eta kolore guztietakoak pasatzen ari.
Eztu uzteko asmorik hala ere. Izurratuta baina erakusten
duan umorea krixtona gero! Pernando Amezketarra
atzean uzten du honek.



Eguzkia berriz azaldu eta Arrano Lumak lasai itxura
du, atzokoan ezer gertatu ez bailitzan. Pataterdi
kementsu dabil. Arditxakur baten buztanaren parekoa
naizela esan dit, "beti atzetik eta amorerik eman gabe
Gorbeiako martxan". Arratsaldean eskutitz bat idazteari
ekin diot:

"...bai Ainara, gogorra suertatu zaigu aurtengo negua,
holakoa da bai, askatasunaren bidea: kontrakorronte jaio
eta kontrakorronte bizi. Oraindik jaio gabe diren umeen
begiek borrokaren kausaz mundu honetan sufritzen dugu-
nok epaituko bagintuzkete, garaile aterako ginatekeela
idatzi ohi zuen aspaldi Guatemalako poeta batek

Asko eta asko hunkitu ninduen zure azken eskutitzak.
Gogoan daukat zu eta Ana Tere arteko ñilboko kaleetako
elkarrizketa, zipaio batzuk 'Euskal Herriarentzako Demo-
krazia' oihuari balaz erantzun ziotenekoa, hain zuzen. 10



- 'Ama, la hostia, ez joan horrantza!'

- 'Ainara, ez ein negar. Hemen aurrera ein bi da, ostan-
tzian ezdau zeinik'.

Zelako ikasgai eder bezain izugarria zure amarena,
mundu honetan sofritzea zer den ondo baino hobeto dakien
andra. Baina tira, laster Bizkargi eguna izango da, udaberria
loretan, eta hantxe, tontorrean aurkituko gara denokzu.Ana
Tere eta, gogoz, osaba Antonio eta ni, zuekin batera, atzoko
eta gaurko gudarien alde. Musutxuak"

Fijo ezer ez jakin arren, gure "ipurtargiak" gose greba
utzi behar izan duela uste dugu. Altzakoak bisitan esan
zigunez, asko kostatzen zitzaion grebaren martxa jarrai-
tzea. Nik neuk ere eztakit Pataterdi edo Arrano Luma
faltan zelan ibiliko nintzatekeen, agian dagoenekoz greba
utzita izango nuen. Batek daki. Borrokaren ibaiari eman-
dako guztiarengatik zorionak eta ohore zuri, gure talde-
txoaren irribarre gardena zaren emakume horri.

Momentuz zortzi kilo argaldu naiz. Arratsalde osoan
ohean etzanda eman dut Arrano Lumaren arretapean
eta ETAk' 1 apirilaren 25erako zabaldutako borroka deia
gogoan, "egoera honen aurrean ez dugula men egiten
erakuts dezagun guztiok batera". Bat-batean Arrano
Lumak hizketan hasi da:

- Gosean palastatzen atzo baino hobeto ikusten
haut gaurkoan, armarik gabeko gerlari hori.



Apirilak 23, ...19. eguna



Egunak 24 ordu. Arrano Lumaren negarra sumatu
dut goizaldean. Gorrarena egin dut gizonaren dolorea
-nire dolore bera- errespetatzeko. Ez du horrela luza-
roan iraun, ahots sendo eta monotono batez, otoitz an-
tzean hasi baita. Egunak 24 ordu. 12

Egunak 24 ordu. Ez da faltako nor "jaten ari dira"
bide bazterretatik zitalki esaka ibiliko denik ere, ogia eta
gatza ukatzen dizkiguten horietakoren bat. Eta halabeha-
rrez jaten ari naiz: poemak, burkideen animoak, kantak,
aireak dakartzan berriak, gizakia ezbaita soilik ogiz bizi.
Eta ni, bekatari, nikotinaz beteriko platerkadak irensten
ditut. Ai ni, sator kittano, birikak belzturiko meatzari gre-
balaria. Egunak 24 ordu.

Iluntzerakoan, espetxean isiltasuna nagusitu denean
eta kartzelariak mozkortzen hasten diren une horietan,
Arrano Lumak bere pipa luzatu eta izpirituen belarra
erretzera gonbidatu nau. Ziega ke usaintsu batez kutsatu
da, espazioa handitu eta zelda kanpamendu, lurralde
liberatu bilakatu da. Sute baten inguruan indiar gizon
zein emakumeak dantzan ziren borobilean. Bertara hur-
bildu eta neu ere hasi naiz dantza eta kantetan:



"Laister ikusiko dutejoder,
potroetaraino gaudela, joder,
potroetaraino gaude.
Nork-nori-nor,

baldintza ta subjuntibo, joder,
baldintza badakigu".



Ahituta ikusi nauenean, Arrano Lumak, begi kino
batez, "orain ixildu, gerlari, eta BIETAN JARRAI", esan dit
ahopeka.




Perun gertatu da azkenean: sarraskia. Egileak? Beti-
koak. Txikituta izan direnak? Betikoak.

Lau hilabete luze justiziaren eske MRTAkoek. Lau
hilabete luze botereak gezurrez gezur.

Lau hilabete luze borrokalariek beren bizia arrixkatuz.
Lau hilabete luze botereak haien heriotza ziurtatuz.

Lau hilabete luzez Peruko egoera munduari salatuz
MRTAkoek. Lau hilabete luzez munduak horri bizkarra



emanez.



Lau hilabete luzez MRTAkoek negoziazioaren bidez,
gaia hitzegifiez konpondu nahirik. Lau hilabete luzez
botere faxistak armak zorrozten.

Sarraskia. Hamalauak, gizasemeak eta emakumeak
hilik, erailik. Peruko faxistak pozarren. Mundu "demo-
kratikoa", kontent: arazoa konponduta.

AGUR ETA OHORE URRUTIKO
ANAI-ARREBAK!!



Apirilak 24,... 20. eguna

Eritegian elkartu gara gaurkoan ere. Odolezko azter-
ketak "segun lo previsto" atera direla baieztatu digute.
Zer esan nahi du "lo previsto" horrek? Lagunak zurbil
daude, baina begietan dirdira berezia, gutxi falta baita
kanpaina bukatutzat emateko eta, gainera, bihar borroka
eguna Euskal Herrian: "laister ikusiko dute, joder, laster
ikusiko dute, joder.."

Lagunetako batek saltxitxoia jateko antojua duela,
beste batek eztakit zer

- Benga, la hostia, zer moduz?



- Ondo. Ez banaiz helmugara ailegatzen "pendejo"
bat naizelakoz izango da, ez beste edozerrengatik".

Pozik itzuli naiz modulura. "Ño, Indurain asko zegok
hemen. Beltza pasaitarra, esate baterako, berrogei ta
hamar urteko gizona, emaztea ere preso duena, edo In-
txaurrondoko trikitrilaria, edo Malaga aldean isilean gre-
ban ari denTatiana, edo Begona, edo..."

Ekintza Bilbon.




Ai ama!



Apirilak 25,... 21. eguna:




Borroka eguna eta sentimenduak uholdeka, oroi-

menak borborrean. Etzionat ispiluari begiratu nahi.

Patiora erten gaittun, ttapa-ttapa, poleki-poleki. Ordu
erdia edo, oinez; ordubete exerita. Goiza osoa antxuak
prestatzen pasa dinagu, baita hogei ta zazpi errezeta
asmatu ere, gutxinez.



"Altza" hobeto dinagu gaur, beste aurpegia zeukan. Lo
pixkat ere egin omen din. "Elektro" bat egin zioten, pul-
tsazio gutxi eta. Baina ondo.

"Indurain'ekin dagon "Ubide" txepetxak baino
biziago zion eta holaxen eman din gose greba osoa. "Pres-
tatua, mutillak, prestatua", bere begirada biyurri horrekin
esaten din. Sasoia, ordia!

Bihar azken eguna. Hau xupauta zion.



"Grandola Vila Morena
Terra da (raternidade
0 pobo e quem mais ordena
Dentro de ti 6 cidade"

Ez da ezer berezirik somatzen hemengo giroan.
Greba aurrera doa, ixilean, "berba gordea delako gosea",
poetaren esanetan. Euskal Herrian, ordea, goizaldetik
hasiko ziren matxinadak. Kontrol polizial ugari eta irra-
tiak informazio gutxi.

Euskal irakasleen bisita dugu. Pataterdi eta ni kabina
batean eta Filologoa eta Hontza beste batean. Guardian



dagoen kartzelari maltzurrak lokutorio bakoitzeko ateak
giltzaz itxi ditu, ohi ez bezala. Beldurra omen dio lau
preso bi irakasleekin elkartzeari.

Estatistika gaiaren inguruko azalpenak, euskal uni-
bertsitate publikoren berriak eta iruzkin politikoak
nahastu egiten dira elkarrizketan. Humore ona nagusi
eta irakasle errepresaliatuentzako gomutak.

Gaubean Atutxak, "Belarri Nagusiak" eta abarrekoek
frakasotzat jotzen dute "borroka eguna", irratiak esaka
dabilenez. Hori ikusi beharko. Dena den, urrats bat izan
da.



"Que no se sientan eternas las piedras
pues hasta las piedras pierden su dureza
cuando el martillo golpea con fuerza"
(Nueva Trova Cubana)



Apirilak 26,... 22. eguna:



Grebaren azken eguna. Banekien lorik ez nuela ondo
egingo. Egunsentiko argi printzek leihotik begira harra-
patu naute ordurako hiru bat zigarro erreta nituela.

- Egun on.Arrano Luma.

Sekulako eguna dator Hodeiertzerantz begiratu eta,
ukabila altxatuz, landa guztia agurtu dut, nonbait indiar
ohiturak ikasita edo. Sirenak jo baino lehen, isiltasuna
lagun.gose grebalari ororen figurakzeru altutik pasatzen
ikustatu ditugu Arrano Luma eta biok. Une bateko kon-
tua izan da, lilurapen bat. Eta segituan boligrafoa hartu
eta nire bihotzeko anai handi bati telegramatxo hau
idatzi diot:

"Gabon zahar egunean antzemandakoaren antzera,
udaberriak horma bat eskalatzen, lan bat bukatzen, itsa-
sontzia porturatzen harrapatu gaitu. Ondo errekuperatu
eta "Otsoekin dantzan" ozen eta libertario batez...Euskadi
ta askatasuna.Jhonny".



Goizeko zortzirak eta laurden, altza porru! Hamasei
ordu falta zaizkiguk borrokaldi hau bukatzeko.

Ohea egin diagu, baita ziega txukundu ere. Idazteko
tresnak prestatu, ea ba. Beno, eguna bete egin behar diagu.
Tarteka marteka bi lerro idatziko dizkiat. Inspirazioa dato-
rren bitartean "Piperra"ri idatziko ziot zor dioten esku-
titza, honuzkero marmarrean arituko dek eta. Nekatzen
naizela? Baa hogei egun hauetan ikuttu ere egin ez deten
liburua hartuko diat eta kitto. Goiza behintzat antolatu
diat.... eta bederatziak eta laurden oraindik. Arrayua!

Ahaztu gabe: sendagileari glizerinazko bi "misil"
eskatu behar dizkiot, orain hogeita bi eguneko "karga-
zoia"ren erdia barruan zakat eta.

Joer, tentsioa 11/7, earki gero! Hamaika kilo t'erdi
gutxio guztira, nere hogei urtetan neukan pixua. Lekutan
dago Mendaro! Hamar t' erdiak eta nekez zijuak hau.

Liburua hartu diat "lehen" utzitako orrialdean, hots,
647an juxtu. Ahaleginak eta bi egin eta gero, 648an utzi
behar izan diat. "Piperra"ri bost lerro egin zizkioat, bapo.
Buo, baserrira nijuak eta sekulako babarrunak prestatuko
dizkiat bazkaritako, ze arraio! Ez odolki, ez aza: babarru-
nak-babarrunak gero! Hamabiak laurden gutxi.



Donostiako Artzai Onak eman omen dik berea. Ea
azkena dan! Hemendikan aurrera beste moduren batera
jarraituko dek borroka latz hori. Etzekiat zenbat talde
gehio prest dagon gogoz ekiteko. Eutsi!

Ura edan behar diat. Egia esanda koskabillotaraino ura
dala ta ura dala. Bukatu onduan eztiat ttantto bat bera ere
bi hillabetetan barrena edango, ala mariasssssantixima!
Ordubiak hogei gutxi, ene bada.

Arratsaldea. Patiora. Zer moduz, mutillak?

Hontzak: Depiutamadrrre, hi.

Beltzak: Hementxen, ji-ji-ji. Eta hi?

Nik: Babarrunak "bazkaldu" eta gero, bette-bette inda.

Eta hortxe hasi dek eguneroko desmadria. Ea gaur-
koan nola prestatu dittuten; Beltzak txipiroiak mimoxo
mimoxo paratu dittula; Hontzak, berriz, antxumia erreta,
pipar erreak ere (kilo bat edo)... Bostak eta hogei.

Seirak, zazpiak, ziegara ostera, Zortziak. Aparia dator:

- Quiere cenar?

- No, estoy desganau hoy.

Hamabiak. Sagar bat. Gero gerokoak, eta eutsi.



Epilogoa



Mendiz mendi lainoen magalean hurbiltzen
den irrintzia bailitz iristen zaigu gose grebaren
lekukoa. Honelaxe ematen diote sarrera bizipen
horretaz bi kideek egin duten egunerokoari;
"Badator, sumatzen da giroan eta lagunen elka-
rrizketetan. Badator gosearen lekukoa, euskal
preso kolektiboaren oihua, indarra eta kemena..."

Sarrerako bi esaldi horiei "gosea" hitza ken-
^ duko bagenieke ospagarri litzatekeen zerbait iris-
c ten dela lirudike. "Gosea" hitzaren aipamen

P hutsak, aldiz, demakio daeokion dimentsioa.


g Badator, sumatzen da giroan... hain ezaguna

o zaigun sufrikarioa, lehen ere hamaika gose greba

o egindakoak bait gara. Hurbiltzen ari da eta inork

3 ez du burua besapean ezkutatzen. Badator bai

2 gosearen lekukoa, euskal presoon oihua. Bakoi-



tzak ahal duen neurrian guztiok gara bolunta-
rioak; ikusi nahi duenarentzat horra hor etsitzeko
prest ez dagoen kolektibo baten indarra eta
kemena.



Behin gosearen eremuetan sartuta, ez dago
atsedenik; denbora luzatu egiten da, une bakoitza

amaitezina bilakatuz. Une bakoitzak beste bati ^
uzten dio lekua, egun bakoitzak beste bat dakar
atzetik. Ez dago atsedenik eremu horietan. Zie-

gako bakardadean unez uneko estutasunak gain- §

ditzean jarri behar dira ahalegin guztiak. Ideia w

finko bat buruan, indarra ahulduz eta, besterik r

ezean, urdailak erraiak gordinik janez. Guztiok g

daukagu azken egunerarte eusteko borondate fin- ?

koa, baina jakin badakigu ere hori ziurtezina dela, >

gorputzak edonola erantzun baitezake osasun carazo larrien artean greba utzi behar araziz. >



Eta norbera bere gosearekin oheratzen denean:



- Egun bat guttiago, gaurkoari ondo eutsi
diot... biharkoa baneki.... etzikoa baneza...

Ez dago atsedenik, ezta ametsen munduan
ere, non bihotzaren beharrak urdailaren beha-
rrengandik ordezkatuak izaten diren. Gosearen
eremuetan barneratzean norberak ez du bere de-
terminazioa baizik. Zintzotasunaren erraietan
hazi eta bizi denaren tinkotasun goxoa, leuna,
maitekorra.

Zuhaitz bat ekaitzaren erdian. Haizearen eta
tximisten erasoak noiz baretuko diren ezjakinean,
zutik irauteko determinazioaz, ondoko zuhaitze-
kin elkarrekiko babesa eskainiz eta onartuz eta
sendo errotutako zuztarrez lurrari atxekiz, bere
adarretatik kukua noiz entzungo zain. Etxoite

^ aktiboa, etsoite amaitezina... biharkoa beneki...

o etzikoa baneza....

sq

Eta borroka horiek ez dituzte greziar trajedie-

g tako heroiak ematen, ez halajaina! Gorputza

o ximeltzenagotuz doanean arimaren ahultasunak

o itxuratzen dituzten jazkiak ere banan bana eror-

3 tzen dira, zenbaitetan ahulezia bera biluzik eta

2 gordinik agerian utziz. Halakoetan, inguru arrotz



eta bortitzatik ihesi, kideen babesean biraurkitzen
da aitaren etxea. Hitz batek, keinu edo irri batek,
bapateko begirada iragankor horrek isuri ohi duen
indarraz eta berotasunez elikaturik, bihotza bero-
turik, une batez galtzear somatu den aitaren etxea
bere edertasun osoaz azaltzen da berriro bide
muturrean.

Bi kide horien egunerokoetan hain ederki isla-
datzen den ekaitza baretu zen.Gure basoetan
kukua kantari ari da berriro. Hala ere, jakin bada-
kigu zoritxarrez beste ekaitzak iritsi daitezkeela,
agian gogorragoak, agian iraunkorragoak, euskal
presook euskalerriratzen ez gaituzten bitartean ez
baitugu amore emango. Borrokan daramagun
urte t' erdi honek aurrera jarraitzeko erabakita-
suna baieztatu eta indartu digu. Zuenarekin, kan-
poan diharduzuenon borrokarekin bateginik ^
helburua lortu arte. Bateginik.

" ' Lagun, hator gurekin
denok elkarrekin
badugu zer egin... "


OHARRAK



1 . — 1997. Otsailaren 18an zortzi lagunek gose greba latz eta

mugagabeari ekin zioten, euskal preso politikoak Euskal
Herriratzearen alde, Irunako apezgaitegian. Greba martxoa-
ren 29ra arte luzatu zen, azken grebalaria ospitalera eraman
zuten arte.

2, - "Boki": kartzelari.

3 — Arantzatzu eta Artzai Oneko ekimenak: Euskal Herrian 90.

hamarkadan egin ziren baraualdi kolektiboak.

4 — Euskal Presoekin elkartasunez Euskal Herrian izandako sabo-

taje gaua.

5 — "Txota": preso salataria, kartzelarien morroia.
6.— "Gorospe: garaiko txirrindularia.

7- Gaston: garaiko txirrindularia.



8 — Xabier Silveira bertsolari gazteak Nafarroako Bertsolari txa-
pela irabazi zuenekoa.



9.— Presoen aldeko Getxoko plataforma bateratuak deituta, EGI
barne, 3000 lagunek parte hartu zuten manifestaldi batean.

1 0— 1997. Otsailaren 15ean Ertzaintzak tiro egin zuen "Demo-
krazia Euskal Herriarentzat" lelopean Bilbon egiten ari zen
manifestazioaren kontra

I I .— 1997. Borroka egunerako deialdia apirilaren 25erako, ETAk
zabalduriko Alternatiba Demokratikoaren alde.

O

o

1 2— 1997ko apirilaren 23an Peruko Japoniaren enbaxadako era- w
soa izan zen, non MRTAko (Tupac Amaru Mugimendu w
Iraultzailea) gerrillariek hainbat hamarkada diplomatiko |T_ J
bahituta zituzten. Erasoan gerrillari guztiak hil zituzten, _ z

errenditu ostean errematatuta. Peruko presidente ohi Fuii- >

a

morik zuzendu zuen hilabete batzuk lehenago prestatutako c
eraso hura. >



Bi euskal preso politikok urte
lufeetan burutunhn harriinku ^usc
greba hoHetako batean,
s.tfUuruon. ez besteak haino
luzeagoa eJto luburragoa ere-
propio idatzitako egunkufretatik
ateratakn hausnnrketak eta
burulazio zenbaitek
cs.it ii dute
lfU»l*o hau.
Gose grerui
eta kortzela.
beiai,
